ปั๊มน้าปั๊มน้ำทำงานไม่หยุด ให้ทำตามขั้นตอนต่อไปนี้ครับ ใครๆก็ทำได้  
1. ปิดน้ำให้หมด ถ้าปั๊มไม่หยุด อย่าเพิ่งปรับเพรสเช่อร์สวิทช์  หารอยรั่วของน้ำก่อนเท่าที่จะหาได้ ก๊อกน้ำทุกตัวปิดสนิทดีมั้ย ดูน้ำในชักโครกด้วยว่ามีการรั่วของวาล์วในถังชักโครกมั้ย 
2. ถ้าปิดน้ำหมดแล้วปั๊มยังไม่หยุดทำงาน ให้เปิดก๊อกน้ำ 1 ตัวดูว่าน้ำแรงปกติที่ใช้มาหรือกำลังน้ำอ่อนลง ถ้าแรงปกติให้ปิดน้ำ แล้วค่อยปรับเพรสเชอร์สวิทช์ หมุนไปทางซ้ายคือปรับออกทีละนิดจนปั๊มหยุด ลองเปิด ปิดน้ำดูว่าปกติมั้ย 
3. ถ้าแรงดันน้ำอ่อนลง ปั๊มทำงานไม่หยุด ไม่มีรั่วซึมใดๆ ให้ตรวจสอบดังนี้ครับ 
3.1  ถังลมแรงดันของปั๊ม รั่วหรือไม่ แรงดันลมในถังยังปกติมั้ย โดยกดวาล์วลมที่ถังดูกดแล้วปล่อยเร็วๆ 2 - 3 ครั้ง ถ้ามีน้ำออกมาแสดงว่าลูกบอลลมในถังรั่ว ถ้าไม่มีน้ำออกมาแต่ลมไม่มีหรือมีนิดเดียว อัดลมใหม่ปกติจะเติมลมเข้าไปประมาณไม่เกิน 1.5 บาร์. 
2.3  ถ้าทำทุกข้อแล้ว ไม่ได้ผล ให้ใช้ ประแจเบอร์ 10 ถอดเปิดฝาใบพัดออกมาดูว่าใบพัดสกปรกมั้ย ก่อนเปิดออกให้ใช้ปากกาเมจิก ขีดทำเครื่องหมายไว้ก่อนเวลาใส่กลับจะได้ไม่ผิดด้าน  ทำควาสะอาดใบพัด ด้วยแปรงสีฟัน  แล้วประกอบกลับเหมือนเดิมขันน๊อตตัวตรงกันข้ามกันให้ฝาปิดเข้าเสมอกัน 
  การแก้ไขหรือซ่อมแซมให้เริ่มจากง่ายไปหายากเสมอ  และหากต้องถอดถังลม ต้องเตรียมผ้าพันเกลียวไว้ก่อนเสมอ  ถ้า เพรสเช่อร์สวิทช์เสีย เปลี่ยนใหม่  ราคาปกติ 120 บาท ราคาช่าง 75 บาท   ถังลมแรงดันปั๊ม  ลูกละ  150 -  180 บาท